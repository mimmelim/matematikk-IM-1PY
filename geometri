Lag en reklame for 
et godteri. 

Fag: Matematikk
Tema: Geometri
Oppgave: Lag en reklame for et godteri. 
Kompetansemål: utforske og bruke geometriske former og forhold og bruke det i design og produktutvikling 
Vurderingsform: Du skal presentere den visuelle profilen og reklamen muntlig for matematikklærer.

Du skal lage dekorelementer til en enkel visuell profil som består av minst 3 geometriske figurer. Bruk elementer fra den visuelle profilen i utforminga av reklamen.
I tillegg bør reklamen din inneholde bilde/-r og tekst. Du skal ta egne bilder.
Plassering av både tekst, bilder og figurer skal ha en geometrisk begrunnelse. 
Når du presenterer reklamen din må du huske hvilket fag du skal vise kompetanse fra! Få mest mulig matematikk med i presentasjonen (bruk gjerne matematikkboka som inspirasjon).

Eksempler på visuelle profiler: 
https://designmanual.vtfk.no/var-visuelle-profil/grafiske-elementer/ 
https://www.oslo.kommune.no/prosjekter/ny-visuell-identitet/
https://r8edge.no/arbeider/telemark-museum/




 
Vurderingskriterier
	1	Lav kompetanse	Middels kompetanse	Høy kompetanse
Reklame: visuell profil		Har minst tre geometriske former i en enkel visuell profil	Har minst tre geometriske former i en enkel visuell profil, og formene brukes i reklamen	Viser kunnskap om hvordan den visuelle profilen kan støtte budskapet i reklamen
Reklame: komposisjon		Reklamen inneholder flere elementer 	Bruker linjer, forhold og komposisjon til å plassere elementer i reklamen	Viser kunnskap om hvilken effekt linjer, forhold og komposisjon har ved plassering av elementer i reklamen
Foto: komposisjon		Reklamen har et bilde	Reklamen har minst ett egenprodusert bilde der komposisjonsprinsipper er brukt.	Reklamen har minst ett egenprodusert bilde der komposisjonsprinsipper er brukt på en bevisst måte
Matematikk		Har valgt minst tre geometriske former	Bruker minst tre geometriske former i reklamen, i tillegg til forhold eller linjer	Bruker minst tre geometriske former i reklamen, i tillegg til forhold og linjer
Presentasjon		Presenterer reklamen fritt fra manus	Presenterer reklamen med begrunnelser for de matematiske valgene som er gjort 	Har en selvstendig og fri presentasjon av reklamen med grundige begrunnelser for de matematiske valgene som er gjort
Samtale		Kan svare på enkle matematiske spørsmål til reklamen	Kan samtale om matematiske spørsmål til reklamen	Kan samtale om og reflektere rundt matematiske spørsmål til reklamen
Dokumentasjon av arbeidsprosess		Leverer inn bilder og noe tekst som dokumenterer noe av arbeidsprosessen	Dokumenterer flere deler av arbeidsprosessen gjennom tekst og bilder.	Dokumenterer hele arbeidsprosessen på en grundig og god måte

 
Dokumentere eget arbeid
I uke 4 skal klassen presentere reklamene sine for matematikklæreren. 
Mens de andre presenterer for lærer skal du ferdigstille dokumentasjon av forarbeid, arbeid og etterarbeid. Dokumentasjonen skal leveres inn. 
Se ndla-teksten om å dokumentere eget arbeid. Legg spesielt merke til hva du bør ha i tankene mens du gjennomfører oppgava: 
A. 	Ulike måter å dokumentere prosjekter og prosesser
•	skrive logg
•	skrive prosjektrapport
•	gjøre videoopptak
•	ta bilder 
•	jobber du på en datamaskin, kan du ta skjermbilder
•	legge ved produkter/skisser du har produsert 
Kombiner gjerne flere dokumentasjonstyper når du dokumenterer arbeidet ditt. 
B.  	Sjekkliste dokumentasjon
•	Finn ut hva du skal dokumentere og hvordan.
•	Tenk på dokumentasjon underveis i arbeidet, ta bilder, skjermbilder og notater.
•	Skriv logg etter hver arbeidsøkt.
•	Lagre med skylagring eller ta backup, slik at du unngår å miste arbeidet du har gjort.
•	Skriv hvordan og hvorfor, ikke bare hva du har gjort.
•	Vær detaljert og konkret.
•	Vis prosessen, ikke bare sluttproduktet.
•	Trekk inn fagkunnskaper der det er naturlig.
C.	Tenk gjennom når du skal skrive dokumentasjonen
•	Hvem skriver jeg for? 
•	Hvilket kunnskapsnivå har brukeren?
•	Hvorfor leser brukeren dokumentasjonen? 
•	Når og hvor leser brukeren dokumentasjonen?
•	Hva vil jeg oppnå med dokumentasjonen?
•	Hvilket detaljnivå er nødvendig?
•	Kan illustrasjoner eller video være til noen hjelp?
Ved å besvare disse spørsmålene blir du bevisst på hvem du skriver for, og hva dokumentasjonen må inneholde for at den skal bli forståelig og nyttig for den som skal lese. I tillegg unngår du å ta med informasjon som er unødvendig, eller som kanskje ikke blir forstått eller lest i det hele tatt.

